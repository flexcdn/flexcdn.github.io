<!-- https://knowdengueth.com/node/76/edit -->

<p>โรคไข้เลือดออกเกิดจากการติดเชื้อไวรัสเดงกี โดยมียุงลายเป็นพาหะนำเชื้อไวรัสนี้มาสู่คนที่ถูกยุงลายกัด โรคไข้เลือดออกที่รุนแรงอาจทำให้เกิดอาการป่วยหลายอย่าง ไม่ว่าจะเป็นไข้สูง อาเจียนรุนแรง ปวดท้อง มีเลือดออกในอวัยวะต่างๆ ไปจนถึงการทำงานผิดปกติของอวัยวะสำคัญต่างๆ นอกจากนั้นยังอาจทำให้เกิดภาวะช็อกหรือถึงขั้นเสียชีวิตได้</p>

<p>โดยมีรายงานผู้ป่วยไข้เลือดออกสูงถึง 139,719 ราย เสียชีวิต 151 ราย นับตั้งแต่วันที่ 1 ม.ค. – 29 พ.ย พ.ศ. 2566&nbsp;ในประเทศไทยมีสถิติผู้ป่วยเป็นโรคไข้เลือดออกสูงในทุกๆ ปี &nbsp;โดยในปี พ.ศ. 2566 นี้ สถิติผู้ป่วยเป็นโรคไข้เลือดออกพุ่งสูงตั้งแต่ต้นปี โดยมีรายงานผู้ป่วยไข้เลือดออกสูงถึง 97,398 ราย นับตั้งแต่วันที่ 1 ม.ค. - 20 ก.ย. พ.ศ. 2566 ดังนั้นการป้องกันตนเองและคนที่คุณรักจากโรคไข้เลือดออกด้วยการฉีด “วัคซีนไข้เลือดออก” จึงมีความสำคัญและไม่ควรละเลย ในบทความนี้ จะพาคุณมารู้จักกับการป้องกันไข้เลือดออกด้วยการฉีดวัคซีน พร้อมไขข้อสงสัยที่คุณอาจมีเกี่ยวกับข้อดี ข้อเสีย และประโยชน์ของวัคซีนไข้เลือดออก</p>
<img alt="โรคไข้เลือดออกมียุงเป็นพาหะนำโรค" data-align="center" data-entity-type="file" data-entity-uuid="7dbe6107-d7cc-49ed-9fb5-0df85c38f901" src="/sites/default/files/inline-images/striped-mosquitoes-eating-blood.jpg" />
<p>&nbsp;</p>

<h2><strong>การป้องกันไข้เลือดออกในประเทศไทยด้วยการฉีดวัคซีน</strong></h2>

<p>&nbsp;</p>

<p>วัคซีนไข้เลือดออกในไทยเป็นวัคซีนชนิดเชื้อมีชีวิตฤทธิ์อ่อน ที่ทำให้เชื้อไวรัสเดงกีอ่อนฤทธิ์ลงจนไม่ก่อโรค แต่สามารถสร้างภูมิคุ้มกันให้แก่ผู้รับวัคซีนได้ วัคซีนไข้เลือดออกที่ผ่านการรับรองของสำนักงานคณะกรรมการอาหารและยา (อย.) ที่ใช้กันในประเทศไทย การฉีดวัคซีนไข้เลือดออกในประเทศไทยเป็นการสร้างภูมิคุ้มกันให้แก่ผู้รับวัคซีน โดยป้องกันโรคไข้เลือดออกได้ 4 สายพันธุ์ที่มีการแพร่ระบาดในไทย ไม่ว่าจะเป็นเชื้อ DENV-1, DENV-2, DENV-3 หรือ DENV-4</p>

<p>วัคซีนไข้เลือดออกที่มีใช้ในประเทศไทยมีสองชนิดคือ</p>

<ol>
	<li>วัคซีนเชื้อเป็นอ่อนฤทธิ์ที่มีแกนหลักเป็นเชื้อไวรัสไข้เหลือง</li>
	<li>วัคซีนเชื้อเป็นอ่อนฤทธิ์ที่มีแกนหลักเป็นไวรัสไข้เลือดออกสายพันธุ์ที่ 2</li>
</ol>

<p>&nbsp;</p>

<h2><strong>ควรเข้ารับวัคซีนไข้เลือดออกเมื่ออายุเท่าไหร่?&nbsp;</strong></h2>

<p>&nbsp;</p>

<p>วัคซีนไข้เลือดออกสามารถฉีดในเด็กและผู้ใหญ่ได้ ช่วงอายุที่แนะนำให้ฉีดวัคซีนไข้เลือดออกคือ</p>

<ol>
	<li>วัคซีนเชื้อเป็นอ่อนฤทธิ์ที่มีแกนหลักเป็นเชื้อไวรัสไข้เหลือง สามารถฉีดได้ช่วงอายุตั้งแต่ 6-45 ปี</li>
	<li>วัคซีนเชื้อเป็นอ่อนฤทธิ์ที่มีแกนหลักเป็นเชื้อไวรัสไข้เลือดออกสายพันธุ์ที่ 2 สามารถฉีดได้ช่วงอายุตั้งแต่ 4-60 ปี</li>
</ol>
<!-- <p>อย่างไรก็ตาม สำหรับการฉีดวัคซีนไข้เลือดออกในผู้สูงอายุนั้น ควรปรึกษาแพทย์ก่อน เนื่องจากแพทย์จำเป็นต้องประเมิน ความเสี่ยงด้านสุขภาพของผู้สูงอายุ เพื่อความปลอดภัยในการฉีดวัคซีน</p> -->

<p>&nbsp;</p>

<h2><strong>กลุ่มเสี่ยงที่ห้ามฉีดวัคซีนไข้เลือดออก ?</strong></h2>

<p>&nbsp;</p>

<p>กลุ่มคนเหล่านี้ควรหลีกเลี่ยงการฉีดวัคซีนไข้เลือดออก</p>

<ol>
	<li>ผู้ที่มีภาวะภูมิคุ้มกันบกพร่อง</li>
	<li>ผู้ที่อยู่ระหว่างการได้รับยาเคมีบำบัด เช่น ผู้ป่วยโรคมะเร็ง</li>
	<li>สตรีที่กำลังตั้งครรภ์ และสตรีที่อยู่ระหว่างให้นมบุตร</li>
</ol>

<p>&nbsp;</p>

<h2><strong>จำนวนเข็มของการรับวัคซีนหรือการฉีดวัคซีนไข้เลือดออก</strong></h2>

<p>&nbsp;</p>

<p><img alt="การฉีดวัคซีนไข้เลือดออกในเด็ก" data-entity-type="file" data-entity-uuid="c24b00aa-63ec-4460-bd36-307a2ac48567" src="/sites/default/files/inline-images/little-girl-getting-dengue-vaccine.jpg" /></p>

<p>&nbsp;</p>

<p>จำนวนเข็มในการรับวัคซีนแต่ละชนิดเป็นดังนี้</p>

<ol>
	<li>วัคซีนเชื้อเป็นอ่อนฤทธิ์ที่มีแกนหลักเป็นเชื้อไวรัสไข้เหลือง สามารถฉีดในผู้ที่เคยมีประวัติเป็นโรคไข้เลือดออกมาก่อนหรือตรวจเลือดแล้วพบว่ามีภูมิคุ้มกันต่อเชื้อไวรัสเดงกีอยู่บ้าง แนะนำให้ฉีดทั้งหมด 3 เข็ม ห่างกันทุก 6 เดือน</li>
	<li>วัคซีนเชื้อเป็นอ่อนฤทธิ์ที่มีแกนหลักเป็นเชื้อไวรัสไข้เลือดออกสายพันธุ์ที่ 2 สามารถฉีดได้ทั้งในผู้ที่เคยมีประวัติเป็นไข้เลือดออกมาก่อน และผู้ที่ไม่เคยมีประวัติเป็นไข้เลือดออกมาก่อน แนะนำให้ฉีดทั้งหมด 2 เข็ม ห่างกัน 3 เดือน</li>
</ol>
<!-- <p>โดยระยะเวลาที่วัคซีนไข้เลือดออกจะป้องกันได้กี่ปีนั้น หากเรามีการฉีดครบ 2 เข็มแล้ว จะสามารถป้องกันได้ยาวนานหลายปี โดยไม่จำเป็นต้องฉีดซ้ำ</p> -->

<p>&nbsp;</p>

<h2><strong>การฉีดวัคซีนไข้เลือดออกมีผลข้างเคียงหรือไม่ ?</strong></h2>

<p>&nbsp;</p>

<p>หลังฉีดวัคซีนไข้เลือดออกอาจพบผลข้างเคียงได้บ้าง ซึ่งจะมีความแตกต่างกันไปตามแต่ละบุคคล โดยทั่วไปผลข้างเคียงหลังฉีดวัคซีนไข้เลือดออกจะไม่รุนแรง และหายไปเองภายในไม่กี่วัน ผลข้างเคียงที่พบบ่อยได้แก่ อาการปวด บวม หรือแดงบริเวณที่ฉีด อาการไข้ คลื่นไส้ และไม่สบายตัว บางคนอาจเกิดอาการแพ้วัคซีนชนิดรุนแรงซึ่งพบได้น้อยมาก และจำเป็นต้องรับการรักษาที่โรงพยาบาล</p>
<!-- <p>แม้ว่าผลข้างเคียงหลังฉีดวัคซีนไข้เลือดออกจะพบได้ แต่ข้อดีและประโยชน์วัคซีนไข้เลือดออกก็มีอยู่มาก เพราะวัคซีนจะช่วยป้องกันเราจากโรคร้ายได้อย่างมีประสิทธิภาพหรืออย่างน้อยก็ช่วยลดความรุนแรงของโรค การฉีดวัคซีนเพียง 2-3 เข็มจะมีประสิทธิภาพอยู่ได้ยาวนาน ดังนั้นเราจึงไม่ควรมองข้ามการฉีดวัคซีนไข้เลือดออกให้กับเด็กๆ ผู้ใหญ่ และผู้สูงอายุในครอบครัว</p> -->

<p>&nbsp;</p>

<h2><strong>คำถามเกี่ยวกับวัคซีนโรคไข้เลือดออก?</strong></h2>

<p>สามารถศึกษาเพิ่มเติมจากบทความ “<a href="https://knowdengueth.com/dengue-vaccination">รู้จักการฉีดวัคซีนป้องกันไข้เลือดออก</a>”</p>

<p>&nbsp;</p>

<p>Reference:</p>

<p><a href="https://www.cdc.gov/vaccines/vpd/dengue/public/index.html">https://www.cdc.gov/vaccines/vpd/dengue/public/index.html</a></p>

<p><a href="https://www.healthhub.sg/a-z/medications/661/Dengue%20Vaccine">https://www.healthhub.sg/a-z/medications/661/Dengue%20Vaccine</a></p>

<p><a href="https://outbreaknewstoday.com/thailand-reports-spike-in-dengue-fever-in-first-5-weeks-of-2023/">https://outbreaknewstoday.com/thailand-reports-spike-in-dengue-fever-in-first-5-weeks-of-2023/</a></p>

<p><a href="https://www.samitivejhospitals.com/th/article/detail/dengue-vaccine">https://www.samitivejhospitals.com/th/article/detail/dengue-vaccine</a></p>

<p><a href="https://www.gj.mahidol.ac.th/main/knowledge-2/dengue-vaccine/ "><span>https://www.gj.mahidol.ac.th/main/knowledge-2/dengue-vaccine/&nbsp;</span></a></p>

<p><a href="https://www.idthai.org/Contents/Download/f369b411c5eb95ab252e1ab9de70f787fa720784/1/?p=l4fevdjw"><span>https://www.idthai.org/Contents/Download/f369b411c5eb95ab252e1ab9de70f787fa720784/1/?p=l4fevdjw</span></a></p>

<p><strong>VV-MEDMAT-92263: Sep 2023</strong></p>