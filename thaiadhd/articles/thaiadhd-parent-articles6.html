<!DOCTYPE html>
<html lang="th">
<head>
<meta charset="utf-8">
<meta name="viewport" content="width=device-width, initial-scale=1">
<title>การรักษาโรคสมาธิสั้น</title>
</head>
<body style="margin:0; padding:28px; background:#ffffff; color:#000; font-family:'Noto Sans Thai', Thonburi, Tahoma, Arial, sans-serif;">

<!-- Wrapper -->
<table style="width:100%; border:0; border-collapse:collapse;" cellspacing="0" cellpadding="0">
  <tr>
    <td style="vertical-align:top;">

      <!-- Intro -->
      <p style="font-size:16px; color:#000; line-height:1.95; margin:0 0 14px 0;">
        ข่าวดีก็คือ ในปัจจุบันมีการรักษาโรคสมาธิสั้นที่มีประสิทธิภาพแล้ว ขั้นแรก คือ ให้แพทย์ประจำตัวของลูกหรือผู้เชี่ยวชาญด้านจิตวิทยา/นักจิตบำบัดประเมินวินิจฉัยอย่างละเอียดรอบคอบ การวินิจฉัยที่ถูกต้อง ทำให้สามารถให้การรักษาได้อย่างถูกต้องเหมาะสม ซึ่งการรักษาที่ถูกต้องเหมาะสมนี้จะช่วยให้เด็กพัฒนาความสามารถในการจดจ่อ มีสมาธิและควบคุมพฤติกรรมได้ดีขึ้น และการดูแลที่เหมาะสมยังช่วยให้เด็กเติบโต สามารถเรียนรู้ และมีความรู้สึกที่ดีต่อตนเองมากขึ้น
      </p>

      <!-- Drug section header with icon -->
      <table style="width:100%; border:0; border-collapse:collapse; margin:10px 0 6px 0;" cellspacing="0" cellpadding="0">
        <tr>
          <td style="width:120px; vertical-align:top; padding:4px 10px 0 0;">
            <img src="https://dev-thai-adhd.pantheonsite.io/sites/default/files/thaiadhd/articles/image13.png" alt="" style="width:120px; height:auto; border:0; display:block;">
          </td>
          <td style="vertical-align: middle;padding: 15px;">
            <p style="font-size:16px; color:#000; line-height:1.95; margin:0;">
              <b>การใช้ยา :</b> เด็กส่วนใหญ่ที่เป็นโรคสมาธิสั้นจะมีอาการดีขึ้นเมื่อได้รับยา แม้ว่ายาจะไม่สามารถรักษาโรคสมาธิสั้นให้หายขาดได้ แต่จะสามารถช่วยควบคุมอาการของโรคได้เมื่อเด็กรับประทานยา
            </p>
          </td>
        </tr>
      </table>

      <!-- Drug details -->
      <p style="font-size:16px; color:#000; line-height:1.95; margin:0 0 12px 0;">
        ยาที่ใช้รักษาโรคสมาธิสั้นนั้นมีการใช้อย่างยาวนานและมีประสิทธิภาพในการรักษา สามารถแบ่งได้เป็น 2 ประเภทหลัก คือ ยากระตุ้นและไม่กระตุ้นระบบประสาท ยากระตุ้นระบบประสาท (Stimulants) ได้แก่ กลุ่มเกลือ methylphenidate และเกลือ amphetamine – ยาที่ไม่กระตุ้นระบบประสาท (Non‑stimulants) ได้แก่ atomoxetine, guanfacine และ clonidine สำหรับข้อมูลเพิ่มเติมเกี่ยวกับยาที่ใช้รักษาโรคสมาธิสั้น สามารถศึกษาได้จากคู่มือการรักษาโรคสมาธิสั้นด้วยยาสำหรับพ่อแม่ (Parents Med Guide) ก่อนเริ่มใช้ยา และก่อนเริ่มใช้ยาแพทย์ควรอธิบายถึงประโยชน์และอาการข้างเคียงที่อาจจะเกิดขึ้นจากยาได้ และแพทย์ควรติดตามอาการของเด็ก เพื่อประเมินผลการรักษา อาการข้างเคียง และปรับยาเพื่อให้การรักษาดีขึ้นด้วย เด็กส่วนใหญ่ที่ใช้ยาจะพบว่าอาการของโรคสมาธิสั้นมักจะดีขึ้นและควบคุมอาการได้ต่อเนื่องเมื่อเข้าสู่วัยรุ่น ในผู้ใหญ่จำนวนมากที่เป็นโรคสมาธิสั้นก็พบว่าการได้รับยาก็ให้ผลดีเช่นกัน
      </p>

      <!-- Therapy section -->
      <p style="font-size:16px; color:#000; line-height:1.95; margin:12px 0 12px 0;">
        <b>การบำบัดและการให้ความช่วยเหลืออื่นๆ :</b> จิตแพทย์หรือผู้เชี่ยวชาญด้านจิตบำบัดสามารถช่วยเหลือเด็กที่เป็นโรคสมาธิสั้นได้มาก การรักษาด้านจิตบำบัดควรมุ่งเน้นการช่วยพ่อแม่ให้สามารถสร้างสิ่งแวดล้อม สร้างแรงจูงใจเชิงบวก เพื่อส่งเสริมให้เด็กมีพฤติกรรมที่ดีได้ นอกจากนี้ การบำบัดแบบตัวต่อตัวจะช่วยให้เด็กมีความรู้สึกต่อภาพลักษณ์ของตัวเองดีขึ้น นักจิตบำบัดสามารถช่วยให้เด็กเรียนรู้และเข้าใจในจุดแข็งหรือจุดเด่นของตนเองและสามารถนำไปพัฒนาต่อในด้านต่างๆ ได้ การบำบัดยังช่วยให้เด็กที่เป็นโรคสมาธิสั้น สามารถจัดการกับปัญหาในชีวิตประจำวัน มีสมาธิดีขึ้น และสามารถเรียนรู้ที่จะควบคุมความก้าวร้าวได้
      </p>

      <p style="font-size:16px; color:#000; line-height:1.95; margin:0 0 8px 0;">
        นักจิตบำบัดอาจใช้วิธีการหนึ่งหรือหลายวิธีดังต่อไปนี้ :
      </p>
      <ul style="margin:0 0 16px 24px; padding:0;">
        <li style="font-size:16px; color:#000; line-height:1.9; margin:2px 0;">การบำบัดพฤติกรรม (Behavior therapy)</li>
        <li style="font-size:16px; color:#000; line-height:1.9; margin:2px 0;">การบำบัดด้วยการพูดคุย (Talk therapy)</li>
        <li style="font-size:16px; color:#000; line-height:1.9; margin:2px 0;">การฝึกทักษะทางสังคม (Social skills training)</li>
        <li style="font-size:16px; color:#000; line-height:1.9; margin:2px 0;">การจัดกลุ่มให้คำปรึกษาสำหรับครอบครัว (Family support groups)</li>
      </ul>

      <!-- Bottom image -->
      <img src="https://dev-thai-adhd.pantheonsite.io/sites/default/files/thaiadhd/articles/image14.png"
           alt="ONE in every class"
           style="width:74%; max-width:900px; min-width:320px; height:auto; display:block; margin:10px auto 0 auto; border:0; max-width: 540px !important;">

    </td>
  </tr>
</table>

</body>
</html>
